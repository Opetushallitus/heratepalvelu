# Muut tiedot ja ohjeet

## Vanhojen herätteiden ja nippujen arkistointi

Jokaisen rahoituskauden jälkeen arkistoidaan AMIS ja TEP -taulujen tietueet,
jotka kuuluvat edeltävään rahoituskauteen. Tähän käytetään funktioita
archiveHerateTable (`src/oph/heratepalvelu/amis/archiveHerateTable.clj`),
archiveJaksoTable (`src/oph/heratepalvelu/tep/archiveJaksoTable.clj`) ja
archiveNippuTable (`src/oph/heratepalvelu/tep/archiveNippuTable.clj`). Kun
lisäät uuden rahoituskauden arkistointiin, lisää uusi rivi kyseessä olevan
handlerin bodyyn, määrittele uusi arkistotaulu `cdk/lib/amis.ts` tai
`cdk/lib/tep.ts` -tiedostossa, ja anna referenssi tähän tauluun kyseessä olevaan
lambdafunktioon. Lambdafunktioiden määritelmä on yleensä kommentoitu pois; ne
täytyy palauttaa ennen asennusta. Kommentoi nämä funktiot taas pois ja asenna
palvelu uudestaan, kun arkistointi on valmis — arkistointi tehdään vain kerran
vuodessa, ja jokainen asennettu funktio maksaa. Uusien arkistotaulujen täytyy
tietenkin pysyä AWS:ssä.

Työpaikkakyselyn nipputaulu arkistoidaan kaksi kertaa vuodessa, mutta prosessi
on käytännössä sama. Arkistointifunktion koodi löytyy tiedostosta
`src/oph/heratepalvelu/tpk/archiveTpkNippuTable.clj`.

Arkistotaulut säilytetään ainakin 5 vuotta. Tarkista OPH:n edustajien kanssa,
jos taulujen arkistointia ei ole nostettu keskusteluteemaksi rahoituskauden
vaihteessa (maaliskuussa ja syyskuussa — rahoituskaudet kestävät heinäkuusta
seuraavan vuoden kesäkuuhun, ja työpaikkakyselyn tiedonkeruukaudet kestävät
tammikuusta kesäkuuhun ja heinäkuusta joulukuuhun, mutta arkistoinnin voi tehdä
vasta silloin, kun kyselyjen vastausaika on päättynyt), tai jos uskot, että on
aika poistaa yksi tai useampia arkistotauluista. Älä tee arkistointia äläkä
poista arkistoitua taulua ilman OPH:n edustajien suostumusta.

Kaikki arkistointifunktiot täytyy ajaa käsin: mene Test-välilehteen funktion
sivulla AWS Consolessa ja paina "Test"-nappain. Arkistoitavien tietueiden
määrästä riippuen voi joutua ajamaan joka funktion useita kertoja. Ei ole väliä,
missä järjestyksessä funktiot ajetaan, kunhan niitä ei ajeta liian aikaisin.
